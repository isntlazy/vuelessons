---
image: 'teleport.jpg'
imageAlt: 'Async Defer'
tags: '#vuejs'
category: 'Веб-розробка'
datePublished: '2023-03-01'
datePublishedFormatted: '3 січня 2023'
---

# Вчимось використовувати Teleport у Vue 3 

Однією із дуже корисних фішок нової версії фреймворку став **Teleport.** Чому `teleport` ? тому що даний
тег дозволяє переміщувати елементи із одного місця в інше.

## Коли використовувати?
Найчастішим прикладом використання є робота з попапами. Часто у нас виникає ситуація, коли нам потрібно, щоб попап знаходився не на рівні компонента, де ми
додаємо його `html`, а був на вищому рівні, скажімо на рівні першої вкладеності в `<body>`,
щоб було зручно наприклад додати стилі, які обмежать інтерактив з іншими елементами на сторінці, доки попап активний. Раніше нам 
доводилось робити це різними `CSS-хаками`, або ж використанням нативного маніпулювання **DOM**, що хоч і працювало, але виглядало не дуже красиво з точки зору самого коду.

## Як це працює?
Телепорт змінює батьківський елемент для компонента. Потрібно враховувати, що він переміщує реальний **DOM**
контент у нове місце, яке ми вказуємо відповідним query селектором.

## Атрибути

Тег `<teleport>` приймає на вхід два можливих атрибути:
- `to` **(обов'язковий)** - query selector для елемента, в який ми хочемо перенести контент із `teleport`, тобто ми вказуємо селектор для батьківського елемента.
- `disabled` - атрибут, що відключає функціонал телепорту. Іноді ми хочемо, щоб телепорт працював лише за якоїсь умови.

## Як це вигладає в коді?
```js
// Приклад з id селектором
<teleport to="#to-some-new-parent-id">
  <p>Наш контент тут</p>
</teleport> 

// Приклад із використанням :disabled
<teleport to="body" :disabled="isInlineMode">
  <video src="./intro-video.mp4">
</teleport>
// тут ми рендеримо відео просто на сторінці або ж на повний екран,
// в залежності від параметра `isInlineMode`
```

На просторах інтернету ви також можете зустріти термін `portal`, що був робочою назвою даного функціоналу, коли Vue 3 був ще у бета-версії. Порталом даний концепт називають і в `React`.  

